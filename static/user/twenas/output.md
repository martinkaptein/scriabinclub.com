Alexander Skrjabin

![](./media/image71.png){width="3.9895833333333335in"
height="5.645833333333333in"}

Van Romantiek naar Modernisme

Door Thomas Wenas 6W

5-2-2021

Voorwoord

Voor mijn PWS wilde ik iets doen met muziek of filosofie. Na er nog wat
langer over nagedacht te hebben wist ik dat muziek mij het interessantst
lijkt. Bach kwam als eerste in mij op, omdat ik over bach al heel veel
weet. Mijn keuze viel uiteindelijk op de Russische componist Alexander
Skrjabin, omdat ik daar nog meer over wilde leren. Skrjabin was zelf ook
erg filosofisch en had zeker wat bijzondere gedachten. Mijn interesse
voor Skrjabin is in de vijfde klas ontstaan en is nu mijn favoriete
componist. Skrjabin fascineert mij enorm met zijn muziek en als persoon.
Zijn muziek is een mix van Romantiek en Modernisme. Als ik naar Skrjabin
luister geeft dat veel vreugd en ik blijf altijd versteld staan over de
genialiteit in zijn muziek. Skrjabin zal voor altijd in mijn leven
blijven en ik zal zeker nog veel van zijn stukken spelen.

Inleiding

De meest interessante componist vind ik Alexander Skrjabin. Een Rus met,
volgens ooggetuigen, een extreem goede techniek zowel op het klavier als
met het pedaal. Tijdens zijn studie aan het conservatorium van Moskou
werd hij erkent als de beste leerling. Skrjabin slaagde niet voor
compositieleer van het conservatorium, maar alleen voor pianotechniek.
Dit kwam doordat hij niet op een lijn zat mij zijn docent qua
compositie. Skrjabin was erg geïnspireerd door Chopin, maar zou later
geheel zijn eigen stijl krijgen.

Wat mij aanspreekt aan Skrjabin is vooral zijn bijzondere overgang van
muzikale stijl en zijn visie op harmonie en kleur. Daarnaast had
Skrjabin ook een geheel eigen filosofische gedachte, namelijk dat hij
centraal stond in het universum. Hij was het middelpunt, hij was het
belangrijkst. hij was god. Zijn muziek moest de mensheid naar een
volgend stadium brengen, naar een hoger level van bewustzijn. Wat mij
nog meer aantrekt aan Skrjabins muziek zijn twee begrippen die Skrjabin
zelf ook gebruikte om zijn werk te omschrijven, namelijk Mystiek en
Extase. Zijn muziek is erg energie voorwaarts, maar ook heel licht van
karakter. Zijn latere werken vanaf 1903 zijn compleet zijn eigen. Vanaf
dat jaar hoor je in elk stuk de zoektocht naar een nieuwe wereld.

Nieuwe en scherpere harmonieën komen voorbij tot het uiteindelijk
eindigt in bijna complete atonaliteit. Ook in de atonale werken is het
extrinsieke karakter van Skrjabin zeker te horen, zoals in zijn *Etude
Op. 8 No. 12.* Hij schreef in totaal 10 sonatas. De eerste 3 geschreven
in laat romantische stijl. Vanaf zijn vierde pianosonate beginnen zijn
werken echt te veranderen. zijn vijfde sonate staat al niet meer in een
specifieke toonsoort, maar toch heeft deze een nog enigszins tonale
aspecten. De zesde sonate heeft Skrjabin nooit voor publiek gespeeld.
Hij vond het stuk te duister. Volgens Skrjabin werden door deze sonate
demonische krachten binnen gelaten. Skrjabin was dan ook erg
geïnteresseerd in filosofische theorieën. Dit komt vooral in uiting bij
zijn latere werken. Een van die stukken is *Het Mysterium,* een
zevendaags concert wat een apocalypse zou veroorzaken en de mens opnieuw
zal worden geboren. Skrjabin schreef ook een aantal *Gedichten* of
*Poèmes.* Liszt schreef er een aantal voor orkest, maar Skrjabin deed
dit nu ook voor de piano. De eerste die hij schreef waren de 2 gedichten
Op. 32. Hierna volgde er nog meer waaronder 2 voor orkest: *Le Poème de
l\'extase op. 54* en *Prométhée, le Poème du feu op. 60.* Skrjabin had
voor *Prometheus* voor een nieuw instrument geschreven dat hij
uiteindelijk nooit heeft gemaakt, het lichtorgel. Skrjabin beweerde
namelijk dat hij bij bepaalde tonen verschillende kleuren zag. Dit
lichtorgel zou door heel de zaal kleuren projecteren die hij voor ogen
had.

In dit profielwerkstuk wil ik er achter komen hoe deze ontwikkeling
plaats vond. Dit ga ik doe aan de hand van 4 deelvragen en de
hoofdvraag: Hoe verliep de ontwikkeling van Romantiek naar Modernisme in
de muziek van Skrjabin?

Inhoud

**Voorwoord**.............................................................................................2

**Inleiding**................................................................................................3

**Inhoud**................................................................................................\...4

**Verklarende
woordenlijst**.........................................................................5

**Biografie**.............................................................................................\...6

**Hoe heeft de klassieke muziek zich ontwikkeld in
Rusland?**\...\...\...\...\...\...\...\...\....8

-   Barokmuziek...........................................................................................8

-   Johann Sebastian
    > Bach.............................................................................8

-   Klassieke
    > muziek.....................................................................................9

-   Opkomst klassieke muziek in
    > Rusland.........................................................10

-   Conclusie...............................................................................................11

**Wat is kenmerkend aan de
Romantiek?**\...\...\...\...\...\...\...\...\...\...\...\...\...\...\...\...\...\...\...\.....12

-   Romantiek in de schilderkunst en
    > literatuur................................................\...12

-   Romantiek in de
    > muziek............................................................................14

-   Overzicht van componisten uit de
    > romantiek..................................................16

-   Ludwig van
    > Beethoven..............................................................................17

-   Frederic
    > Chopin....................................................................................\....18

-   Frans
    > Liszt..............................................................................................19

-   Conclusie................................................................................................19

**Wat is kenmerkend aan het
Modernisme?**\...\...\...\...\...\...\...\...\...\...\...\...\...\...\...\...\...\...\...\...20

-   Een nieuwe
    > tijd.........................................................................................20

-   Dominant en
    > Tonica...................................................................................21

-   Overzicht van componisten uit de moderne
    > tijd.............................................\...22

-   Expressionisme....................................................................................\.....23

-   Impressionisme.........................................................................................24

-   Skrjabin, de
    > modernist................................................................................26

-   Skrjabins
    > harmonie.................................................................................\...26

-   Mystieke
    > akkoord......................................................................................28

-   Conclusie................................................................................................28

**Waar kwam de inspiratie van Skrjabin
vandaan?**\...\...\...\...\...\...\...\...\...\...\...\...\...\...\...\....29

-   Filosofie................................................................................................\...29

-   Kleur.......................................................................................................31

-   Het
    > Mysterium.......................................................................................\....32

**Conclusie**...............................................................................................33

**Discussie**...............................................................................................34

**Nawoord**................................................................................................35

**Literatuurlijst**..........................................................................................36

**Logboek**..................................................................................................

Verklarende Woordenlijst

  **Begrip**       **Betekenis**
  ---------------- -------------------------------------------------------------------------------------
  Apocalyps        Het einde van de wereld.
  Cantate          Religieus muziekstuk dat een verhaal uit de bijbel verteld.
  Conservatorium   Universiteit waar je een opleiding tot muzikant kan volgen.
  Symfonie         Drie- of vierdelig muziekstuk voor orkest.
  Etude            Muziekstuk bedoeld als studiestuk.
  Fuga             Muziekstuk waarbij een thema wordt uitgewerkt door middel van verschillende stemmen
  Impromptu        Improviserend stuk
  Rondo            Muziekvorm waarin hoofdthema wordt afgewisseld met tussenspel
  Sarabande        Dans uit mexico. Deze muziekvorm werd vooral tijdens de barokperiode gebruikt.
  Sonate           Drie- of vierdelig muziekstuk.
  Toonsoort        Reeks van opeenvolgende noten in een vaste volgorde.

  **Afkortingenlijst**   **Betekenis**
  ---------------------- -----------------------------------------------------------------------------------------------------------------------
  Op.                    Opus: Volgorde van publicatie. Opus 1, is het eerste gepubliceerde werk van een componist. Opus 38, het 38e werk etc.
  No.                    Nummer.

Biografie

![](./media/image67.png){width="1.6458333333333333in"
height="2.5520833333333335in"}

Alexander Nikolaevich Skrjabin werd geboren op 6 januari en kwam uit een
militair gezin. Zijn vader Nikolai Skrjabin was vaak door militaire
diensten niet thuis en zijn moeder Lyubov Petrovna Scriabina stierf een
jaar na zijn geboorte. Allebei de ouders van Skrjabin waren muzikaal.
Zijn moeder was een van de eerste Russische vrouwen die afstudeerde aan
het conservatorium van St. Petersburg. Ze speelde in concerten niet
alleen muziek van bekende componisten, maar ook haar eigen stukken.
Nikolai was voor militaire diensten niet veel thuis, hierdoor groeide
Skrjabin op bij zijn tante Lyubov Alexandrovna en nog twee grootmoeders.
Alexandrovna behandelde hem als haar eigen kind en de twee kregen en
zeer sterke band die altijd sterk zou blijven. Skrjabin toonde vanaf
vroege leeftijd al liefde voor muziek. Zijn eerste woorden waren ''Tante
zit'', wat betekende dat Lyubov piano moest spelen. Vanaf jonge leeftijd
zat Skrjabin dus al achter de piano. Ook schreef hij kleine
toneelstukjes en bouwde mini-piano's. Skrjabin was een serieus kind die
volgens Lyubov weinig lachte of spelletjes wilde spelen. Op negenjarige
leeftijd kreeg hij les van zijn tante. Muziek, maar ook andere vakken
werden geleerd. Hij was buitengewoon slim en kreeg nooit genoeg van
studeren. Hij had een erg fragiel lichaam, iets wat hij heel zijn leven
zal blijven houden. Ondanks zijn postuur gaat hij naar de Cadettencorps.
Hij was hier erg populair door zijn muzikale talent. Het jaar erna
startte hij officieel met lessen bij Georgi Conus (1862-1933). drie jaar
daarna in 1885 kreeg hij lessen bij Nikolai Zverev (1832-1893). Hier
werd hij klaargemaakt om te gaan studeren aan het conservatorium.

![](./media/image69.png){width="1.65625in"
height="2.4270833333333335in"}

In 1888 ging Skrjabin studeren aan het conservatorium van Moskou. Hij
was de beste pianist van de klas en studeerde af op de eerste plaats.
Een diploma voor compositie kreeg Skrjabin niet. Er was vaak onenigheid
tussen Skrjabin en zijn leraar Arensky (1861-1906). Skrjabin voerde
opdrachten niet uit als de manier van componeren hem niet aanstond.
Arensky weigerde dan ook een handtekening onder het diploma voor
compositie te zetten en studeerde Skrjabin dus alleen af als pianist.

Mitrofan Belaieff (1836-1904), een rijk Russisch man, hoorde Skrjabin
spelen. Belaieff had een grote passie voor muziek en had zijn eigen
publicatie bedrijf voor muziek stukken. Belaieff zag veel potentie in de
jonge Skrjabin en wilde zijn werken publiceren. Na deze ontmoeting
werden de twee erg hecht met elkaar en kreeg Skrjabin een maandelijkse
vergoeding voor het componeren van nieuwe stukken. Belaieff liet
Skrjabin touren door europa en hij werd daar erg goed ontvangen.

In het jaar 1897 trouwt Skrjabin met Vera Ivanovna Issakovitsj met wie
hij vier kinderen kreeg. Tijdens zijn tour had Skrjabin veel schulden
gemaakt en moest hij Belaieff terug betalen. Hij werkte voor een korte
periode aan het conservatorium van Moskou om wat bij te verdienen.
Uiteindelijk kwam hij in 1903 aan bij Belaieff met 33 nieuwe
composities, waaronder de vierde pianosonate, zijn derde symphonie en
vele preludes. Dit was genoeg om van zijn schuld af te komen en Belaieff
liet al de werken publiceren (Op. 30-43). Na twee mislukte symfonieën
waren Skrjabins collega's dit keer wel enthousiast over zijn derde
symfonie.

Skrjabin kwam rond deze periode ook in aanraking met verschillende
filosofische denkers, wat hem erg interesseerde. Belaieff stierf op 28
december 1903 en maakt de première van de derde symfonie niet meer mee.

Terwijl Vera met de kinderen in België was, verbleef Skrjabin in
Rusland. Hier werd hij verliefd op Tatjana Schoelzer (1883-1922). In het
geheim hadden de twee een relatie met elkaar. In 1904 gingen Skrjabin en
Vera uit elkaar. In 1906 vestigde Skrjabin zich in Brussel samen met
Schoelzer en in 1907 gaf Skrjabin een tour door Amerika. In het jaar
1909 gingen ze weer terug naar Moskou, waar hij zou blijven tot aan zijn
dood. Hij gaf geregeld concerten en was druk bezig met het schrijven van
composities. Na een concert in London ontstond er een puistje op
Skrjabins lip. Deze raakte geïnfecteerd en deed enorm veel pijn. Als
gevolg hiervan stierf de componist op 14 april 1915. De opkomst voor de
begrafenis was zo groot dat er kaartjes uitgedeeld moesten worden
(Bowers, 1996).

![](./media/image79.png){width="5.760416666666667in"
height="3.5416666666666665in"}

> 1\. Hoe heeft de klassieke muziek zich ontwikkeld in Rusland?

De bloei van de klassieke muziek in Rusland begon relatief laat ten
opzichte van de West-Europese landen. Klassieke muziek in landen zoals
Frankrijk en Duitsland waren erg belangrijk in de 18e eeuw. In Rusland
was dit nog niet zover. In deze deelvraag gaan we kijken hoe de
klassieke muziek opkomt in Rusland

> **Opkomst van de klassieke muziek in West-Europa**

**§1.1 Barok muziek**

Tijdens de renaissance (1300-1600) werden nieuwe muzikale ideeën
ontwikkeld. Door een aantal rijke families, waaronder *De' Medicis,* nam
de vraag naar kunst toe. Hiertoe behoorde ook de muziek. De rijke
families uit die tijd wilden vermaakt worden, dus schreef de componist
Claudio Monteverdi de allereerste opera, *L'orfeo.* Een opera is een
theater achtig stuk, waarin dans, acteren en muziek bij elkaar komen (
NPO Kennis, 2021). Ook de meerstemmigheid werd populairder. Veel van de
muzikale ontwikkelingen uit de renaissance, hadden invloed op de
componisten uit de Barokperiode. Het publiek voor de opera nam steeds
meer toe, wat er voor zorgde dat veel componisten uit de Barokperiode
opera's gingen schrijven. De bekendste opera schrijver was Georg
Friedrich Händel (1685-1759).

**§1.1.2 Johann Sebastian Bach**

De bekendste componist uit de Barokperiode was Johann Sebastian Bach
(1685-1750). Hij had zelf nooit een opera geschreven, maar had er wel
waardering voor. Bach schreef veel religieuze muziek voor de kerk,
waaronder cantates en stukken voor orgel. Toch schreef hij ook stukken
ter vermaak, zoals *Das Wohltemperiertes Klavier* en verschillende
concerten in de Italiaanse stijl van toen . Bach is de meest
invloedrijke componist uit de westerse muziekgeschiedenis. Vooral zijn
Fuga\'s inspirerende veel componisten die na hem kwamen. Frédéric Chopin
(1810-1849) liet zijn studenten vaak spelen uit *Das Wohltemperiertes
Klavier*. Franz Liszt (1811-1886) bewerkte een aantal stukken van Bach
voor de piano. Felix Mendelssohn (1809-1847) voerde Bach's *Matthäus
Passion* uit in 1829. Dit sloeg erg aan bij het publiek en hierdoor
kregen de werken van Bach ook steeds meer erkenning van het publiek.
Bach werd tijdens de romantiek als essentieel beschouwd voor een goede
muzikale basis. In sommige conservatoria werd het spelen van Bach
verplicht en dit is tot de dag van vandaag nog steeds het geval (Albert
Schweitzer, 1905).

**§1.1.3 Klassieke muziek**

De Barokmuziek wordt door velen gezien als de doorslag naar de klassieke
muziek. Muziek werd enorm populair in de Barokperiode wat zorgde voor
nog meer ontwikkelingen in de muziek. We gaan nu kijken hoe de muziek
zich verder

ontwikkelde in de Klassieke periode en hoe deze zich kenmerkt.

Het begin van de klassieke periode startte na de dood van Bach in 1750.
In deze periode werd de muziek van Bach als ouderwets beschouwd en paste
niet meer bij de nieuwe tijd. De voornaamste veranderingen ten opzichte
van de barokmuziek waren de voorspelbaarheid en eenvoudige harmonie. Het
gebruik van veel polyfonie verdween. De melodie werd belangrijker en
werd vaak begeleid door de baspartij. Een bekend voorbeeld is de *Sonate
in C Groot K. 545* van Wolfgang Amadeus Mozart. In dit stuk is duidelijk
te zien dat er onderscheid is tussen de baspartij en hoofdmelodie.

![Afbeelding 1: Mozart - Sonate 16, K.
545](./media/image84.png){width="6.270833333333333in"
height="1.9951170166229222in"}

Als we dit vergelijken met de eerste fuga uit *Das Wohltemperiertes
Klavier*, zien we dat de sonate van Mozart een stuk eenvoudiger is.
Daardoor klinkt het stuk ook erg luchtig, wat gewenst was bij het
publiek uit die tijd.

![](./media/image87.png){width="5.760416666666667in" height="2.71875in"}

> **§1.2 Opkomst van de klassieke muziek in Rusland**

We hebben nu gekeken naar de muzikale ontwikkelingen in West-Europa. De
ontwikkelingen gingen hier erg hard en muziek was razend populair. In
Rusland was dit nog niet het geval. De weinige Russische componisten die
er waren, kopieerden vooral muziek wat ze hoorden in het westen. In dit
stuk ga ik de opkomst van de klassieke muziek in Rusland bespreken.

Het eerste orkest dat in Rusland speelde was in 1802, in St. Petersburg.
Er werd geen Russische muziek gespeeld en ook was het niet toegestaan om
als Rus te dirigeren. Joseph Haydn (1732-1809) was erevoorzitter. Er
werden langzaam kleine orkesten gevormd in Rusland. Het beroep muzikant
had in die tijd geen goede status. Een belangrijke man voor het opkomen
van de klassieke muziek in Rusland was Anton Rubinstein (1829-1894).
Rubinstein was een pianovirtuoos en trad op in veel grote steden in de
wereld. Hij liet in St. Petersburg het eerste conservatorium van Rusland
bouwen. Het was af in 1862. In 1865 studeerde Pjotr Iljitsj Tsjaikovski
af aan dit conservatorium.

Een groep Russische muzikanten die zichzelf *Het Machtige Hoopje* of *De
Vijf* noemde, was niet heel blij met de komst van het conservatorium.
Zij vonden het te westers en het zou er voor zorgen dat er geen
Russische identiteit in de muziek te horen was. Deze groep bestond uit;
Mili Balakirev, César Cui, Alexander Borodin, Modest Moesorgski, Nikolaj
Rimski-Korsakov. Alle vijf hadden interesse voor met name Russische
muziek en besloten een groep te vormen om de Russische muziek te
stimuleren. Ze waren allemaal amateur componisten. Cui en
Rimski-Korsakov werkten beide in het leger. Moesorgski werkt op het
ministerie en Borodin was een dokter. Alleen Balakirev was full time
muzikant.

![](./media/image31.png){width="1.224724409448819in"
height="1.7668153980752406in"}

*De Vijf* waren erg nationalistisch en zij vonden dat Rusland zijn eigen
muzikale identiteit moest hebben. De eerste componist die volgens *de
vijf* een ''echt'' Russisch stuk had geschreven was Michail Glinka
(1804-1857). Glinka gebruikte namelijk als eerste componist Russische
volks thema\'s in zijn stukken. Het eerste stuk waarin hij dit doet is
zijn opera *Een Leven voor de Tsaar.* Dit stuk inspireert andere
Russische componisten om ook volks thema's te gebruiken in hun stukken,
zoals Tsjaikovski en *De Vijf.*

Uiteindelijk bleek de angst van *De Vijf* voor de komst van het
conservatorium onterecht. De studenten die er afstudeerden waren niet
verwesterd, maar hadden juist een erg Russische stijl, waaronder
Tsjaikovski, Rachmaninov en Skrjabin. Van 1870 tot en met 1890 was
Rimski-Korsakov zelfs een professor aan het conservatorium van St.
Petersburg. Enkele leerlingen van Rimski-Korsakov waren Anatoli Ljadov
(1855-1914) en Alexander Glazoenov (1865-1936). Over Glazoenov zou
Skrjabin later zeggen dat hij hem de beste componist vond (Faubion
Bowers, 1996, Scriabin, 2e Editie).

![](./media/image19.png){width="6.267716535433071in" height="1.625in"}

Afbeelding 5: Van links naar rechts; *Mili Balakirev, César Cui,
Alexander Borodin, Modest Moesorgski, Nikolaj Rimski-Korsakov.*

![](./media/image70.png){width="6.267716535433071in"
height="2.2083333333333335in"}

Afbeelding 6: Rubinstein, Tsjaikovski, Haydn, Bach

**§1.3 Conclusie:**

Door de komst van het conservatorium, opgericht door Anton Rubinstein,
was het mogelijk om een muziekopleiding te doen in Rusland. *De Vijf*
vonden het idee van het conservatorium te westers en waren tegen.
Uiteindelijk bleek de angst onterecht en stimuleerde het conservatorium
juist het ''Russisch'' geluid.

> 2\. Wat is kenmerkend aan de Romantiek?

De Romantiek was een kunststroming van ongeveer eind 18e eeuw tot en met
eind 19e eeuw. Skrjabin werd geboren tijdens deze stroming, namelijk in
1872. In deze deelvraag ga ik uitleggen wat de Romantiek als stroming
inhield en hoe deze invloed had op Skrjabin.

**§2.1 Romantiek in de schilderkunst en literatuur**

De Romantiek ontstond in Europa eind 18e eeuw als reactie op de
*Academie*, een universiteit die kunstopleidingen aanbood. De *Academie*
bepaalde de regels waaraan een kunstenaar zich moest houden bij het
maken van een kunstwerk. Men kreeg genoeg van de klassieke en
rationalistische ideeën van de Academie. Een aantal kunstenaars wilden
zich afzetten van de academie en hun eigen werken maken. Kunstenaars
wilden hun gevoel en emoties kunnen uiten in de kunst. Spanningen in de
politiek en tussen landen zorgde voor onrust, hierdoor probeerden veel
kunstenaars te ontsnappen uit de werkelijkheid. Dit is dan ook een van
de voornaamste kenmerken van de romantiek. Kunstenaars deden dit door
zich bezig te houden met fantasiewerelden en idealistische beelden te
creëren. In de schilderkunst ging men mooie droombeelden schilderen. In
de literatuur schreven schrijvers over de ellende van het leven en hoe
ze verlangden naar een ideale wereld zonder problemen (Ad van der Borght
et al, 2018). Componisten zoals, Schubert (1797-1828) en Schumann
(1810-1856) maakten muziekstukken van verhalen of gedichten uit hun tijd
(Wendy Thompson,1991). Zo'n stuk werd een lied genoemd. Een voorbeeld
daarvan is Schumann's *Dichterliebe,* gebaseerd op Heinrich Heine's Das
Buch Der Lieder*.* De meeste liederen uit *Dichterliebe* gaan over
liefdesverdriet, wat een typisch romantisch thema is.

![](./media/image28.png){width="1.2083333333333333in"
height="1.7708333333333333in"}

Een ander kenmerk van de romantiek was het idealisme. Door de politieke
spanningen verlangde men naar een betere wereld. Door middel van kunst
probeerde kunstenaars een ideaal te creëren, zo ook Skrjabin. Hij wilde
door middel van zijn kunst de mensheid naar een hoger niveau tillen. Een
van de eerste voorbeelden van het idealisme van Skrjabin, is te vinden
in het koor uit het laatste deel van zijn eerste *symfonie Op. 26.* Dit
is een eerbetoon aan de kunst, waarin de kunst wordt gezien als
goddelijk.

*O prachtig beeld van het goddelijke,*

*Harmonies pure kunst!*

*Wij brengen u graag*

*Lof voor dat meeslepende gevoel.*

*Jij bent de stralende hoop van het leven*

*Je bent feest, je bent uitstel,*

*Als een geschenk dat je aan de mensen geeft*

*Uw betoverde visioenen.*

*In dat sombere en koude uur*

*Als de ziel vol tumult is,*

*De mens vindt in jou*

*De opwindende vreugde van troost.*

*Kracht, gevallen in de strijd, jij*

*Wonder boven wonder tot leven roepen,*

*In de uitgeputte en gekwelde geest*

*Je kweekt gedachten over een nieuwe orde.*

*Een eindeloze oceaan van emotie jij*

*Broed in het verrukte hart,*

*En zingt de beste liedjes van liedjes,*

*Uw hogepriester, door u verlevendigd.*

*Op aarde heerst glorieus*

*Uw geest, vrij en machtig,*

*Man opgetild door jou*

*Voert glorieus de grootste prestatie uit.*

*Kom, alle volkeren van de wereld,*

*Laten we de kunst bezingen!*

*Glorie aan de kunst,*

*Glorie voor altijd!*

Regels uit het gedicht zoals, *''Jij bent de stralende hoop van het
leven''* en *''Als geschenk dat je aan de mensen geeft'',* laten zien
hoe Skrjabin dacht over de kunst. Kunst is voor hem een ideaal dat jou
wegneemt uit deze wereld. ''Man opgetild door jou'', Skrjabin wilde met
zijn kunst de mens uiteindelijk naar een volgend *extatisch* niveau
tillen. Het gedicht eindigt met de regels, *''Glorie aan de kunst,
Glorie voor altijd!''*. Skrjabin eert in dit stuk het ideaal; kunst.

**§2.2 Romantiek in de muziek**

Tijdens de romantiek ging ook in de muziek het gevoel een grotere rol
spelen. Muzikanten wilden hun gevoel uiten door middel van muziek.
Terwijl de klassieke muziek erg strak gecomponeerd was, gingen
romantische muzikanten steeds vrijer componeren. Complexere ritmes en
modulaties werden toegepast. Ook speltechnisch gingen componisten de
grenzen opzoeken, zoals in Liszt's *La Campanella*. Het stuk is
gebaseerd op een vioolconcert van de violist virtuoos Niccolo Paganini
(1782-1840). In dit stuk van Liszt moet de pianist enorme sprongen maken
en grote akkoorden pakken. Ook de hoeveelheid noten die per seconde
gespeeld moeten worden is meer dan men ooit had gehoord. Zowel Liszt als
Paganini waren dan ook show mannen van hun tijd.

Een andere techniek die veel werd gebruikt, was de polyritmiek. Dit
concept is niet helemaal nieuw voor de Romantiek, maar werd tijdens de
Romantiek veel meer gebruikt dan stromingen ervoor. Polyritmiek is
wanneer twee verschillende stemmen, beide een ander tempo volgen. Een
voorbeeld is een stem die vier tellen duurt met daartegenover een stem
die drie tellen duurt:

![](./media/image83.png){width="5.854166666666667in"
height="1.5520833333333333in"}

Deze techniek creëert een wat zweverig of dromerig effect, precies wat
de romantische componisten zochten. Polyritmiek kan veel verder gaan dan
drie tegen vier. Chopin gebruikt het bijvoorbeeld in zijn vierde
Ballade.

![](./media/image21.png){width="5.041666666666667in"
height="1.90625in"}![](./media/image20.png){width="1.2291666666666667in"
height="1.6041666666666667in"}

In dit stuk is de polyritmiek negen tegen acht. In het groen is te zien
dat er negen achtste noten de hoofdmelodie vormen. Onderin zijn groepen
van zes gevormd door zestiende noten. Telkens op de onderste noot en de
bovenste noot klinkt een accent waardoor je per maat vier accenten hebt.
De twee maten bij elkaar samen geven acht.

Skrjabin gebruikt deze techniek ook veel in zijn composities. Een
voorbeeld daarvan is zijn Etude Op. 42 No. 1:

![](./media/image59.png){width="6.267716535433071in"
height="1.999005905511811in"}

Hier is het drie tegen vijf. Drie accent noten in de rechterhand tegen
vijf in de linkerhand.

![](./media/image2.png){width="1.0416666666666667in"
height="1.0416666666666667in"}

Skrjabin - Etude Op. 42 No. 1

**S2.2.1 Overzicht van componisten uit de Romantiek:**

![](./media/image55.jpg){width="6.463542213473316in"
height="4.512049431321085in"}

![](./media/image63.jpg){width="6.267716535433071in"
height="4.194444444444445in"}

**§2.2.3 Ludwig van Beethoven**

De belangrijkste componist voor de opkomst van de romantiek was Ludwig
van Beethoven. Net als Skrjabin was Beethoven ook een wonderkind. Al
vanaf dat hij vijf jaar oud was, speelde hij op behoorlijk niveau piano.
Beethoven (1770-1827) werd geboren tijdens de overgang van het
classicisme naar de romantiek. Zijn vroege composities zijn dan ook
geschreven in de klassieke stijl, zoals dat van Haydn en Mozart. In het
jaar 1802 begon Beethoven steeds slechter te horen, wat leidde tot
depressie. Een gevolg van deze gebeurtenis was dat hij meer ging
componeren en ook meer ging experimenteren met muziek. De muziek werd
persoonlijker en emotioneler dan de klassieke muziek. Een van zijn
eerste romantische werken is zijn *derde symfonie Op. 55*. Tijdens de
klassieke periode waren symfonieën vooral luchtige en korte werken voor
orkest. De derde van Beethoven was veel langer dan men gewend was. Ook
gebruikte Beethoven nieuwe harmonieën die het publiek niet gewend was.
Beethovens revolutionaire werk is zijn bekende *vijfde symfonie Op 67*.
Het stuk opent met een dramatisch en herkenbaar thema. Door de hele
symfonie heen komt dit thema terug in allerlei variaties. Beethoven was
de eerste componist die verschillende bewegingen in een symfonie op deze
manier met elkaar verbond. Deze symfonie inspireerde de volgende
generatie romantische componisten, zoals Bruckner en Mahler, tot het
schrijven van grote en verhalende symfonieën. Beethovens laatste
symfonie, zijn *negende Op. 125*, was net als zijn vijfde een
revolutionair stuk. Voorheen was een symfonie een stuk voor orkest
alleen, maar Beethoven voegde in zijn *negende symfonie* een koor toe.
Dit was wederom een baanbrekend stuk, dat de componisten die na hem
kwamen zal inspireren. Een van hen was Skrjabin, waar de laatste
beweging van zijn *eerste symfonie Op. 26* een koor bevat. Ook zijn
*Prometheus Op. 60* bevat aan het einde een koor. Waarom Beethoven zo
belangrijk was voor de romantische stroming, was omdat Beethoven meer
gaf om het gevoel en emotie dan om de muzikale tradities (Louis
Couturier , 1943,
Beethoven).![](./media/image22.png){width="1.421875546806649in"
height="1.5320199037620297in"}

Tijdens Skrjabins studie aan het conservatorium, probeerde hij alle 35
pianosonates van Beethoven uit het hoofd te leren. Hij is bij nummer 12
gestopt, omdat hij het te saai vond worden. Op zijn beurt werd ook
Skrjabin een revolutionaire componist door bijvoorbeeld een lichtorgel
toe te voegen in zijn *Prometheus.*

**§2.2.3 Frédéric Chopin**

Skrjabin raakte in zijn jonge jaren erg geïnspireerd door de stukken van
Chopin. Toen hij ging trouwen met Vera, kreeg Skrjabin zelfs een bundel
met alle werken van Chopin als cadeau van Belaieff.

Chopin is vooral bekend door zijn *nocturnes*. Een nocturne is een
typisch voorbeeld van romantische ontwikkeling. Voorheen werden termen
gebruikt om de structuur van een stuk aan te geven, zoals *sonate*,
*rondo* of *sarabande*. Tijdens de opkomst van de Romantiek ontstonden
termen die niet specifiek een klassieke vorm aanduiden, bijvoorbeeld de
*nocturne* of *impromptu*. Een nocturne is een stuk geïnspireerd op de
nacht. Hoewel Chopin er mee bekend is geworden, werd de eerste nocturne
geschreven door John Field (1782-1837). Een kenmerk van een nocturne en
in de muziek van chopin in het algemeen, is dat de melodie het
belangrijkst is. De linkerhand speelt vaak een ostinato, een herhalend
patroon in de bas. Deze techniek hoor je ook terug in Skrjabins stukken,
zoals zijn *Nocturnes op. 5.* Een andere veelgebruikte techniek in de
muziek van chopin is het *orgelpunt.* Hierbij wordt een lange noot
aangehouden, waaromheen zich andere stemmen ontwikkelen. Een goed
voorbeeld is Skrjabins *Etude Op. 2 No. 1.*

![](./media/image85.png){width="6.267716535433071in" height="3.0in"}

In dit stukje is aangegeven wanneer je het pedaal van de piano moet
indrukken. Als we naar de bas kijken in de eerste maat, zie je dat de
\#c onderin het orgelpunt is. De \#c wordt vastgehouden en daarboven
klinkt de ges als tweede stem. Skrjabin werd ook erg geïnspireerd door
de muzikale vormen die Chopin had gebruikt, zoals de Mazurka, een poolse
volksdans, en de étude. Skrjabin schreef zelf 3 sets van études en 23
mazurkas. Daarnaast schreef Skrjabin net als Chopin een set van 24
preludes waar alle 24 toonsoorten aan bod komen.

**§2.2.4 Frans Liszt**

Een andere componist wiens werken Skrjabin heeft beïnvloed was Franz
Liszt. Tijdens Skrjabins studie aan het conservatorium had hij zijn
linkerhand geblesseerd tijdens het spelen van de *Réminiscences De Don
Juan, S. 418,* een extreem virtuoos stuk van Liszt.

Liszt stond bekend om zijn virtuoosheid. Hij schreef zeer moeilijke
stukken om het publiek mee omver te blazen. Liszt veranderde het
pianospel enorm door dit soort stukken te schrijven. Hij zorgde er met
zijn stukken voor dat de nieuwe generatie pianisten virtuozer werd dan
ooit tevoren. Deze nieuwe generatie, waaronder Skrjabin, schreven zelf
ook zeer moeilijke stukken, zoals zijn *etudes Op. 8* en *Op. 42.* Het
schrijven van complexe stukken was een onderdeel geworden van de
romantische stroming. Door bijna alle toetsen van de piano te gebruiken
kon de componist nog meer zijn emotie laten horen. Deze stukken zijn
vaak ook erg krachtig en dramatisch. Een voorbeeld van Skrjabin is zijn
*Etude Op. 42 no. 5*, waarin een relatief eenvoudige melodie wordt
ondersteund door een enorme hoeveelheid noten, wat veel inspanning eist
van de pianist en daardoor erg krachtig
klinkt.![](./media/image23.png){width="1.3854166666666667in"
height="1.6041666666666667in"}

**§2.3 Conclusie**

We hebben in deze deelvraag gezien wat de Romantiek inhield en gekeken
naar een aantal verschillende componisten uit die tijd. Skrjabin werd
het meest geïnspireerd door Frederic Chopin. In zijn beginnende carrière
als componist schrijft Skrjabin in de stijl van Chopin en neemt hij ook
veel muzikale vormen over. Daarnaast was Skrjabin een virtuoos pianist
en speelde dan ook graag stukken van Franz Liszt. Skrjabin schreef zelf
ook erg moeilijke stukken, zoals zijn études. Ook was er de invloed van
Beethoven op Skrjabins werken. Beethoven was de eerste componist die een
koor toevoegde aan een symfonie, iets wat Skrjabin ook deed. We kunnen
dus de conclusie trekken dat Skrjabin erg beïnvloed werd door
romantische componisten.

> 3\. Wat is kenmerkend aan het Modernisme?

Een nieuwe eeuw naderde, de twintigste eeuw. Eind 19e begonnen steeds
meer kunstenaars genoeg te hebben van de romantische stroming en waren
toe aan vernieuwing. Het is belangrijk om het modernisme te bespreken,
omdat Skrjabin een groot deel van zijn leven tijdens deze tijd had
geleefd. In deze deelvraag ga ik de kenmerken van het Modernisme
bespreken.

**§3.1 Een nieuwe tijd**

De negentiende eeuw kwam richting zijn einde en men voelde een nieuwe
tijd aankomen. Vol goede moed en positiviteit keken de mensen naar de
toekomst. Door de komst van een nieuwe tijd zochten kunstenaars naar
verandering om het oude verleden achter zich te houden. Een van de
stromingen die ontstond was het Expressionisme. Het Expressionisme begon
als een schilderkunst beweging en werd later een muzikale stroming. Ook
het Impressionisme is ontstaan vanuit de schilderkunst. Kunstenaars
gingen vrijer schilderen en probeerden de sfeer op papier of doek te
brengen. Ze wilden het beeld zoals zij dat waarnemen schilderen. Door
middel van kleurgebruik en vagere schildertechniek werd dit
verwezenlijkt. Later raakte ook componisten hierdoor geïnspireerd en
wilde sfeer overbrengen door middel van muziek (Ad van der Borght et al,
2018).

![](./media/image66.png){width="2.347853237095363in"
height="3.7818711723534557in"}![](./media/image57.png){width="2.5781255468066493in"
height="3.8671872265966756in"}

**§3.2 Dominant en tonica**

Volgens de klassieke westerse tonaliteit staat elk stuk in een eigen
toonsoort. Een toonsoort bestaat uit een reeks opeenvolgende noten in
een vaste volgorde. In totaal zijn er 24 toonsoorten. twaalf in majeur
en twaalf in mineur. De terts bepaalt of een akkoord in majeur of in
mineur staat. De terts is de derde noot in de reeks noten van een
toonsoort. Als de terts groot is zitten er drie toetsen tussen de eerste
noot en derde noot. Als de terts klein is zitten er twee toetsen tussen
de eerste noot en de derde noot. Als de terts groot is spreken we van
een majeur akkoord, ook wel een groot akkoord. Is de terts klein hebben
we te maken met een mineur akkoord, oftewel een klein akkoord.

Nu we weten wanneer een akkoord groot of klein is kunnen we gaan kijken
naar de dominant en tonica. De tonica is de eerste noot uit de
notenreeks. De dominant is altijd de vijfde noot uit de notenreeks. De
dominant is in zowel een groot, als klein akkoord dezelfde noot. Alleen
de terts is bepalend of het akkoord groot of klein is. De dominant heeft
een bijzondere connectie met de tonica, want de dominant wilt namelijk
heel graag weer terug naar de tonica (Bernard Nelleke, 1981).

![](./media/image73.png){width="5.354166666666667in"
height="1.8854166666666667in"}

In de toonsoort van C groot is c de eerste noot, dus de tonica (I). Op
de vijfde trap vinden we de G, de dominant (V).

**§3.3 Overzicht van componisten uit de moderne tijd**

![](./media/image72.jpg){width="6.932292213473316in"
height="4.596982720909886in"}

**§3.3.1 Expressionisme**

Op het principe van tonica en dominant is vrijwel de gehele westerse
tonale klassieke muziek opgebouwd. vanaf het modernisme ging men het
anders aanpakken. De bekendste zijn de componisten uit de *Tweede Weense
School* zoals, Arnold Schönberg (1874-1951), Anton Webern (1883-1945) en
Alban Berg (1885-1935). Zij behoorden tot het Expressionisme, een
kunststroming die in begin twintigste eeuw ontstond.. De Expressionisten
hadden genoeg van de romantische, tonale muziek en zochten naar
vernieuwing. Zo ontstond de *atonale muziek.* Bij atonale muziek gelden
de regels van tonica en dominant niet meer. De stukken werden niet meer
in een toonsoort geschreven. Uiteindelijk resulteerde deze opkomst tot
de *twaalftoonstechniek* of *dodecafonie*, bedacht door Arnold
Schönberg. Hierin moeten eerst alle twaalf noten uit een octaaf gespeeld
worden voordat je weer een van die noten mag herhalen.

![](./media/image86.png){width="6.267716535433071in"
height="3.5833333333333335in"}

![](./media/image37.png){width="1.2291666666666667in"
height="1.5833333333333333in"}

In de *Variaties Op. 27* van Anton Webern, gebruikt Webern de
twaalftoonstechniek van Schönberg. Als we kijken naar maat tot en met
vier zien we dat alle twaalf noten worden gespeeld. Van links naar
rechts; e, f, b, g, \#f, \#c, ♭b, a, ♭e, c, d, \#b. Na het spelen van
alle twaalf noten doet Webern dit opnieuw.

De atonaliteit van de Tweede Weense School wordt halverwege de
twintigste eeuw opgevolgd door het serialisme met componisten zoals,
Stockhausen (1928-2007) en Pierre Boulez (1925-2016). In deze stroming
gingen de componisten nog meer experimenteren met nieuwe harmonie.

**§3.3.2 Impressionisme**

Een andere muzikale stroming die begin twintigste eeuw opkwam was het
Impressionisme. De Impressionisten dachten heel goed na over wat ze
gingen maken. Ze wilde een impressie geven van een bepaald moment of een
bepaalde setting. In het kort; ze wilde een sfeer creëren. Bekende
impressionistische componisten waren onder andere, Claude Debussy
(1862-1918) en Maurice Ravel (1875-1937). Kenmerken uit het
Impressionisme zijn het gebruik van septiem akkoorden. Deze akkoorden
klinken erg vragend, wat een dromerig en sfeervol effect creëert. Een
septiem akkoord bestaat uit een normaal groot of klein akkoord met een
noot van de zevende trap er bovenop. Een ander kenmerk is het gebruik
van de *hele-toonstoonladder* of *Debussy-toonladder*.

Zoals de naam Debussy-toonladder al suggereert, gebruikte de componist
Debussy deze toonladder graag. Een hele-toonstoonladder is een
toonladder die volledig bestaat uit hele tonen.

hele-toonstoonladder:

![](./media/image75.png){width="3.3541666666666665in" height="1.25in"}

Septiemakkoord in C groot en de omkeringen ervan:

![](./media/image64.png){width="5.354166666666667in"
height="2.3958333333333335in"}

In dit stuk van Ravel, *Miroirs III. Une Barque sur L\'Océan*, kunnen we
zien hoe de impressionisten sfeer probeerden te creëren. De titel
vertaald naar het Nederlands betekent: *Een Schip op de Oceaan*. Wat
gelijk opvalt in dit stuk is de linkerhand. Deze speelt arpeggio\'s. Een
arpeggio is een akkoord waar de noten net na elkaar worden gespeeld.
Deze arpeggio\'s representeren de golven van de zee.Ravel probeert hier
door middel van muziek een impressie van de zee te
creëren.![](./media/image78.png){width="1.0625in"
height="1.6454647856517934in"}

![](./media/image45.png){width="6.267716535433071in"
height="2.3244510061242343in"}

**§3.4 Skrjabin, de modernist**

We hebben nu de belangrijkste muziekstromingen bekeken die begin
twintigste eeuw ontstonden. Skrjabin schreef in zijn jonge jaren
romantische muziek . Vanaf zijn vierde pianosonate begint hij hier van
af te wijken en experimenteert hij met nieuwe harmonieën. In deze
deelvraag gaan we kijken welke moderne technieken Skrjabin gebruikt.

**§3.4.1 Skrjabins harmonie**

Skrjabin is een van de eerste componisten die experimenteert met nieuwe,
moderne harmonie. Zijn vierde pianosonate is het eerste stuk waarin dit
naar voren komt. In dit stuk maakte hij nog wel gebruik van de dominant
en tonica structuur. De stukken die Skrjabin erna schreef tot en met
zijn derde symfonie Op. 43, zou je vooral kunnen zien als schetsen of
experimenten met deze nieuwe harmonie. Skrjabin maakte veel gebruik van
de septiem en noon akkoorden. Een noon bestaat uit een septiem akkoord
met een negende noot er bovenop. Hier een voorbeeld van een noon akkoord
op G:

![](./media/image34.png){width="2.5625in" height="1.5416666666666667in"}

Door akkoorden zoals deze te gebruiken ontstaan er veel dissonanten in
de muziek. Dissonanten worden al vanaf de barokperiode gebruikt, echter
is in Skrjabins muziek het gebruik ervan een stuk groter. Niet alleen
wordt de muziek steeds meer dissonant, maar ook meer chromatisch.
Chromatiek houdt in dat een noot met een halve noot wordt verhoogd of
verlaagd. De Chromatiek wordt steeds meer gebruikt naarmate Skrjabin
ouder wordt. Een zeer chromatisch werk van Skrjabin is bijvoorbeeld zijn
negende pianosonate geschreven rond 1912-1913. In dit stuk is het
concept van de toonsoort bijna niet meer
aanwezig.![](./media/image30.png){width="1.2083333333333333in"
height="1.6041666666666667in"}

![](./media/image80.png){width="6.267716535433071in"
height="1.9781824146981628in"}

Als we naar de bovenste noten in de eerste maat kijken is de chromatiek
gelijk te zien. Van links naar recht; b, ♭b, a, ♭a.

Verder maakte Skrjabin gebruik van de tritonus. Een tritonus is een
akkoord waarvan we de toonsoort buiten de context niet kunnen bepalen.
Voorbeelden van tritonussen zijn de overmatige kwarten, kwinten en
sexten. Overmatig wil zeggen dat de bovenste noot met halve noot is
verhoogd. Ook heb je de verminderde kwarten, kwinten en sexten. Hierbij
wordt de bovenste noot met een halve noot verlaagt.

![](./media/image14.png){width="1.7552088801399826in"
height="0.8212445319335083in"}![](./media/image16.png){width="1.7762106299212599in"
height="0.821003937007874in"}![](./media/image17.png){width="1.7760422134733158in"
height="0.8140190288713911in"}

Afbeelding 19: Van links naar recht; *overmatige kwart, overmatige
kwint, overmatige sext.*

Deze akkoorden klinken erg scherp en liggen niet makkelijk in het
gehoor. Skrjabin vond zelf juist dat ze erg helder klonken.

**§3.4.2 Mystieke akkoord**

In het jaar 1908 creëerde Skrjabin zijn eigen akkoord, gebaseerd op zijn
filosofische theorieën. Het akkoord kreeg de naam het *Mystieke
akkoord.* Skrjabin was erg geïnteresseerd in het mysterieuze. Hij
gebruikte dit akkoord in zijn laatste composities vanaf *2 stukken Op.
57*. Het bekendste stuk waarin dit akkoord wordt gebruikt is in
*Prometheus: Le poème du feu Op. 60*. Hierin gebruikte hij allerlei
variaties op dit akkoord (Peter Sabbagh, 2003). De opbouw van het
akkoord ziet er als volgt uit:

![](./media/image36.png){width="2.2708333333333335in"
height="1.1770833333333333in"}

**§3.5 Conclusie**

De opkomst van het modernisme bracht twee nieuwe hoofdstromingen in de
muziek, het Expressionisme en het Impressionisme. Bij het Expressionisme
wilden de componisten af van de Romantiek en zo ontstond de
twaalftoonstechniek van Schönberg. Bij het Impressionisme was sfeer en
indruk erg belangrijk. De componisten wilde bepaalde sferen uiten door
middel van muziek. Skrjabin kunnen we niet echt in een van deze
stromingen plaatsen. Skrjabin schreef vanuit het gevoel, maar creëerde
toch ook sfeer. Ook was de componist al bezig met het schrijven van
bijzondere harmonieën, al voordat de twee stromingen tot bloei kwamen.
Skrjabin zit een beetje tussen beide stromingen in.

> 4\. Waar kwam de inspiratie van Skrjabin vandaan?

We hebben in deelvraag twee gezien dat Skrjabin veel inspiratie haalde
uit de muziek van romantische componisten, zoals Chopin en Beethoven. De
moderne stromingen, het Impressionisme en Expressionisme, hadden weinig
invloed gehad op Skrjabin. Skrjabin had Debussy en Ravel nooit ontmoet
en ook Schönberg of andere Expressionisten had hij niet ontmoet. De
Russische modernist Igor Stravinsky (1882-1971) heeft Skrjabin wel
ontmoet toen beide mannen in Frankrijk waren. Stravinsky kwam langs bij
Skrjabin en was enthousiast over Skrjabins zevende en tiende
pianosonate. Stravinsky vroeg wat Skrjabin van zijn stukken vond.
Skrjabin antwoordde dat hij niet bekend was met de stukken van
Stravinsky. Skrjabin werd dus nauwelijks geïnspireerd door componisten
uit zijn tijd. In deze deelvraag gaan we kijken waar de inspiratie voor
zijn moderne werken vandaan kwam.

**§4.1 Filosofie**

Rond het jaar 1900 begon Skrjabin interesse te tonen in filosofische
theorieën. Door zijn vriend, Sergey Nikolaevitsj Troebetskoj
(1863-1905), sloot skrjabin zich aan bij de *Filosofische Gemeenschap
van Moskou.* Troebetskoj zat er namelijk in het bestuur. Deze
organisatie gaf lezingen en organiseerde bijeenkomsten.

Door zijn muziek en filosofie zou Skrjabin een nieuwe mensheid scheppen.
Vooral theorieën van romantische, Duitse filosofen stroomden Rusland
binnen (Bowers, 1996). De filosoof Georg Hegel (1770-1831) kwam met de
theorie dat de geest zich uiteindelijk ontwikkelde tot absolute
intelligentie. God, in het kort, is je gedachten die aan het denken
zijn. Skrjabin zal in zijn latere leven veel inspiratie hebben gehaald
uit theorieën van Hegel. Richting het einde van zijn leven beweerde hij
god te zijn, waarschijnlijk gebaseerd op de ideeën van Hegel. Skrjabin
schreef in een notitieboekje uit 1905 het volgende gedicht:

*Ik ben God!*

*Ik ben niets, Ik ben spelen, Ik ben vrijheid, Ik ben leven*

*Ik ben de grens, Ik ben het hoogtepunt.*

*Ik ben God!*

*Ik ben het bloeien, Ik het geluk,*

*Ik ben de allesverslindende passie,*

*helemaal overspoeld,*

*Ik ben het vuur dat het universum omhuld,*

*verminderd tot chaos.*

*Ik ben het toneelstuk van vrijgelaten krachten.*

*Ik ben slapende creatie, gedoofde intellect.*

*Alles is buiten mij,*

*Ik ben menigte in een,*

*Ik heb vrijheid doorgebracht*

*en alleen zijn glans*

*leeft in mij,*

*Eindeloos verlangen,*

*vanuit het midden,*

*vanuit de zon,*

*vanuit de vonk,*

*Mijn vroegere goddelijkheid*

*stuurt mij nu,*

*naar vrijheid,*

*naar eenheid,*

*naar kennis,*

*naar waarheid,*

*naar God,*

*naar mijzelf,*

*naar leven,*

*Oh leven, Oh creatief verlangen!*

*Al het creatief verlangen,*

*vanuit het centrum, eeuwig vanuit het centrum*

*naar vrijheid*

*naar kennis!*

Dit gedicht slaat op de theorie van Hegel dat de geest zich ontwikkeld
tot absolute intelligentie. Vanaf het stukje ''Mijn vroegere
goddelijkheid, stuurt mij nu'',omschrijft Skrjabin zichzelf hier als
goddelijk, wat hem alle kennis en waarheid biedt.

Een andere filosoof, Friedrich Nietzsche (1844-1900), had met zijn
theorieën ook veel invloedt op Skrjabin. Nietzsches theorie gaat over
dat de werkelijkheid slechts een interpretatie van de geest is. Dat wil
zeggen dat alleen de waarnemer de absolute werkelijkheid heeft.

*''Er zijn geen feiten, alleen interpretaties''*

F. Nietzsche

**§4.2 Kleur**

Skrjabin beweerde synesthetisch te zijn. Dit houd in dat je bij bepaalde
tonen een kleur ziet. Dit heeft ook van invloed gehad op zijn
composities. Hij baseerde bepaalde melodieën of thema's op de kleur die
een toon had. Ook Rimski-Korsakov associeerde bepaalde kleuren bij
bepaalde toonsoorten. Hieronder is weergegeven welke kleur hij zag bij
welke toon. In zijn *Prometheus, Le Poème du Feu* had hij ook geschreven
voor een nieuw instrument, het lichtorgel. Vanwege technische redenen
was dit instrument in zijn tijd niet te verwezenlijken. In zijn laatste
huis in Moskou had hij thuis een apparaat met daarop lampjes met kleuren
die hij zag bij een toon (Bowers, 1996).

![](./media/image29.png){width="2.75in" height="2.845819116360455in"}.

![](./media/image77.png){width="6.267716535433071in"
height="3.517807305336833in"}

**§4.3 Het Mysterium**

Skrjabin kwam dus in het centrale punt van het universum te staan en
alles draaide om hem. Hij voelde zich de messias van de twintigste eeuw.
Door zijn kunst zou een apocalyps ontstaan. De zon zou op de aarde
storten en daarna zou hij een nieuwe mensheid scheppen. De apocalyps zou
starten na een zevendaags concert aan de voet van de himalayas. Tijdens
dit concert, wat hij het *Mysterium* noemde, zou alle kunst bij elkaar
komen, muziek, dans, geur, kleur, theater; oftewel het
*Gesamtkunstwerk,* bedacht door Richard Wagner (1813-1883). Ook het
publiek zou meedoen aan het concert en aan het einde zou de apocalyps
beginnen. Hoe Skrjabin dit voor ogen zag, kunnen we helaas nooit achter
komen, omdat hij stierf voordat hij het project kon verwezenlijken. Het
enige wat hij heeft achtergelaten zijn een aantal schetsen, waarvan een
aantal nog snel zijn gemaakt toen hij op zijn sterfbed lag. Skrjabin had
zelfs al een stukje grond gekocht aan de voet van de himalayas (Bowers,
1996).

![](./media/image15.png){width="4.84375in"
height="3.5833333333333335in"}

Afbeelding 23: Schets van concertzaal aan de voet van de himalaya

> Conclusie: Hoe verliep de ontwikkeling van Romantiek naar Modernisme
> in de muziek van Skrjabin?

We hebben nu aan de hand van vier deelvragen gezien in welke periode
Skrjabin zich bevond in de geschiedenis. Ook hebben we gezien welke
muzikale stromingen er toen aan de gang waren en wat voor invloed deze
hebben gehad op zijn werken.

Uit de vier deelvragen kunnen we concluderen hoe de ontwikkeling is
verlopen. Skrjabin werd geboren tijdens de Romantiek, hierdoor klinkt
zijn vroegere werk daarom ook erg romantisch. Kenmerken daarvan zijn; de
lyrische melodieën, muzikale vormen, tonale harmonie. Hoe meer Skrjabin
in aanmerking komt met filosofische theorieën, des te abstracter zijn
werken worden. Hij raakt geïnspireerd door theorieën uit het westen en
uit dit in zijn muziek. Uiteindelijk wil Skrjabin een nieuwe mensheid
scheppen door een apocalyps te activeren door middel van het
*Mysterium.*

Skrjabin streeft erg naar het idealisme, wat vooral kenmerkend is voor
de Romantiek. Skrjabin blijft dus eigenlijk een romanticus die met
nieuwe harmonieën een betere wereld wilt creëren

Discussie

Voor mijn profielwerkstuk wilde ik dus wat gaan onderzoeken over A.
Skrjabin. Dit was best wel lastig. Gelukkig kwam mijn begeleidster, J.
Heij, met een erg mooie hoofdvraag. Vervolgens moest ik deelvragen
bedenken om de hoofdvraag te kunnen beantwoorden. Het zijn er
uiteindelijk vier geworden en deze sloten goed aan op de hoofdvraag.
Voordat ik begon met het schrijven van het werkstuk had ik eerst een
biografie over Skrjabin gelezen, geschreven door F. Bowers. Dit gaf mij
een algemeen beeld over Skrjabin als persoon. De conclusie van het
onderzoek heb ik goed kunnen beantwoorden. Voor dit onderzoek heb ik
veel interessante bronnen gelezen. De bronnen die ik voor dit werkstuk
heb gebruikt waren erg nuttig en betrouwbaar.

Dit onderzoek is vooral gericht op geïnteresseerden van Skrjabin.
Daarnaast kan het worden gebruikt als basis voor een vervolgonderzoek
over bijvoorbeeld de invloed van Skrjabin op de generatie componisten
die na hem kwam.

Nawoord

Het is altijd een feest om met muziek bezig te mogen zijn en al helemaal
met mijn favoriete componist! Tijdens het maken van dit werkstuk heb ik
enorm veel geleerd. Ik heb erg ingezoomd op de periode rond 1850-1900,
wat me een goed beeld gaf van hoe die tijd eruit zag. Hierdoor heb ik
ook een beter beeld gekregen in wat voor tijd Skrjabin leefde. Deze kijk
in het leven van Skrjabin heeft nog meer interesse gewekt over de
componist. Ik ben blij dat ik uiteindelijk Skrjabin als onderwerp heb
gekozen voor mijn profielwerkstuk. Het leukste aan het onderzoek vond ik
het lezen van de boeken over verschillende componisten. Ik heb daarnaast
ook veel nieuwe stukken ontdekt waar ik nog niet bekend mee was, zoals
dat van de Tweede Weense School. De muziek van Skrjabin was voor mij de
instap naar modernistische muziek. Ik ben erg geïnteresseerd geraakt in
deze stroming van de muziek, dus ik ben nog wel even zoet met het
ontdekken van nieuwe muziekstukken! Ik kan met tevredenheid kijken naar
het werkstuk dat ik geschreven heb.

Literatuurlijst

van der Borght, A. (2018). Cultuur van het moderne en massacultuur in de
twintigste eeuw, Amsterdam, Nederland: LAMBO bv

van der Borght, A. (2016). Cultuur van Romantiek en Realisme, Amsterdam,
Nederland: LAMBO bv

Bowers, F. (1996). Scriabin. New York, Amerika: Mineola

Couturier, L. (1923). Beethoven, 's Gravenhage, Nederland: K. Philip
Kruseman

Nelleke, B. (1981), Eenvoudige Algemene Muziekleer, Hilversum,
Nederland: Heuwekemeijer

Sabbagh, P. (2003), The development of harmony in Scriabin's works,
Californië, Amerika: Universal Publishers

Schweitzer, A. (1905). J. S. Bach, London, Groot-Brittannië: Adam &
Charles Black

Thompson, W. (1991). Franz Schubert, London, Groot-Brittannië: Faber &
Faber

*Waar komt opera vandaan?* (2021, 7 januari). NPO Kennis.
[[https://npokennis.nl/longread/7465/waar-komt-opera-vandaan]{.underline}](https://npokennis.nl/longread/7465/waar-komt-opera-vandaan)

**Videomateriaal:**

ardiem. (2007, 17 augustus). *Scriabin Etude Op.42 No.5 (Horowitz)*.
YouTube.
[[https://www.youtube.com/watch?v=xudZ3J4EeoQ&ab\_channel=ardiem]{.underline}](https://www.youtube.com/watch?v=xudZ3J4EeoQ&ab_channel=ardiem)

ardiem. (2008, 20 oktober). *Scriabin Piano Sonata No.9 Op.68
(Horowitz)*. YouTube.
[[https://www.youtube.com/watch?v=c8T-aM6jmGw&ab\_channel=ardiem]{.underline}](https://www.youtube.com/watch?v=c8T-aM6jmGw&ab_channel=ardiem)

Azurelith. (2016, 5 januari). *Anton Webern - Variations op.27
(w/sheet)*. YouTube.
[[https://www.youtube.com/watch?v=5hZXpDGQ-0M&t=159s&ab\_channel=Azurelith]{.underline}](https://www.youtube.com/watch?v=5hZXpDGQ-0M&t=159s&ab_channel=Azurelith)

ClassicalScores. (2009, 4 november). *Chopin - Ballade No. 4, Op. 52
(Rubinstein)*. YouTube.
[[https://www.youtube.com/watch?v=7tmQSWuYwrI&ab\_channel=ClassicalScores]{.underline}](https://www.youtube.com/watch?v=7tmQSWuYwrI&ab_channel=ClassicalScores)

Concertgebouworkest. (2019, 4 mei). *Concertgebouworkest - Beethoven -
Symphony No. 5 - Complete performance*. YouTube.
[[https://www.youtube.com/watch?v=a9UApyClFKA&t=8s&ab\_channel=Concertgebouworkest]{.underline}](https://www.youtube.com/watch?v=a9UApyClFKA&t=8s&ab_channel=Concertgebouworkest)

KuhlauDilfeng2. (2013, 27 november). *Alexander Scriabin - Symphony No.1
in E-major, Op.26 (1900)*. YouTube.
[[https://www.youtube.com/watch?v=IUA\_A-KwXU8&ab\_channel=KuhlauDilfeng2]{.underline}](https://www.youtube.com/watch?v=IUA_A-KwXU8&ab_channel=KuhlauDilfeng2)

Medtnaculus. (2016, 4 maart). *Alexander Scriabin ‒ 8 Etudes, Op.42*.
YouTube.
[[https://www.youtube.com/watch?v=Hf4EIJB4DGc&ab\_channel=Medtnaculus]{.underline}](https://www.youtube.com/watch?v=Hf4EIJB4DGc&ab_channel=Medtnaculus)

Xandertrax. (2010, 24 augustus). *Ravel - Miroirs No. 3, "Une Barque sur
l'Ocean" Sheet Music + Audio*. YouTube.
[[https://www.youtube.com/watch?v=5O5wMctUSAM&t=2s&ab\_channel=Xandertrax]{.underline}](https://www.youtube.com/watch?v=5O5wMctUSAM&t=2s&ab_channel=Xandertrax)

Губерния Костромская. (2013, 8 oktober). *A Life for the Tsar.
М.И.Глинка опера "Жизнь за царя" ("Иван Сусанин")*. YouTube.
[[https://www.youtube.com/watch?v=xCc0uc3QoU4&t=927s&ab\_channel=%D0%93%D1%83%D0%B1%D0%B5%D1%80%D0%BD%D0%B8%D1%8F%D0%9A%D0%BE%D1%81%D1%82%D1%80%D0%BE%D0%BC%D1%81%D0%BA%D0%B0%D1%8F]{.underline}](https://www.youtube.com/watch?v=xCc0uc3QoU4&t=927s&ab_channel=%D0%93%D1%83%D0%B1%D0%B5%D1%80%D0%BD%D0%B8%D1%8F%D0%9A%D0%BE%D1%81%D1%82%D1%80%D0%BE%D0%BC%D1%81%D0%BA%D0%B0%D1%8F)

Logboek

**PLANNING PWS uitvoering onderzoek t/m inleveren eindverslag logboek**

+----------------+----------------+----------------+----------------+
| wanneer/ waar  | welke          | hoeveel tijd   | gemaakte       |
|                | werkzaamheden  | nodig          | afspraken      |
|                |                |                |                |
|                |                | (in minuten)   | wie doet wat   |
+================+================+================+================+
| 1 november     | af deelvragen  | 300 min        | n.v.t          |
|                | en bronnen     |                |                |
+----------------+----------------+----------------+----------------+
| 15 december    | Bach biografie | 1200 min       | n.v.t          |
|                | gelezen        |                |                |
+----------------+----------------+----------------+----------------+
| herfstvakantie | Scriabin       | 900 min        | n.v.t          |
|                | biografie      |                |                |
|                | gelezen        |                |                |
+----------------+----------------+----------------+----------------+
| 31 Januari     | af deelvraag 1 | 900 min        | n.v.t          |
+----------------+----------------+----------------+----------------+
| 2 Februari     | af deelvraag 2 | 900 min        | n.v.t          |
+----------------+----------------+----------------+----------------+
| 3 februari     | af deelvraag 3 | 600 min        | n.v.t          |
+----------------+----------------+----------------+----------------+
| 4 Februari     | af deelvraag 4 | 720 min        | n.v.t          |
|                | en hoofdvraag  |                |                |
+----------------+----------------+----------------+----------------+
| 5 Februari     | puntjes op de  | 240 min        | n.v.t          |
|                | i + inleveren  |                |                |
+----------------+----------------+----------------+----------------+
